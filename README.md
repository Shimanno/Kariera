Witajcie na mojej stronie GitHub!

Chciałbym przedstawić Wam mój profil jako kandydata na testera oprogramowania! 
Obecnie pracuję na stanowisku programista/operator maszyn CNC. Moja codzienna praca wymaga precyzji, dokładności, dbania o najmniejsze szczegóły oraz odpowiedzialności za wielogodzinne procesy wykonywania detali.

Swoją przygodę z testowaniem oprogramowania rozpocząłem od platformy utest.com, którą polecili mi znajomi. Zdałem sobie sprawę, że proces testowania jest bardzo zbliżony do tego, co robię obecnie - sprawdzanie zgodności z dokumentacją, porównywania wyników, kontroli jakości oraz samokontroli w codziennych zadaniach.
Analiza dokumentacji technicznej jest niezbędna w mojej pracy do zapisywania parametrów procesów obróbki, wymagań jakościowych, danych technicznych urządzeń oraz schematów i rysunków. Analogicznie, w testowaniu oprogramowania dokumentacja jest używana do tworzenia wymagań, scenariuszy i przypadków testowych, a także raportowania błędów.

Od dziecka interesowałem się nowinkami technicznymi, komputerami oraz chciałem poznawać nowe rzeczy. W związku z chęcią zmiany ścieżki kariery, rozpocząłem studia na kierunku "Informatyka w Biznesie", aby nabyć solidne podstawy do przyszłej pracy w IT. W kolejnych semestrach będę realizował zagadnienia z sieci komputerowych, systemów bazodanowych, języków i inżynierii oprogramowania oraz bezpieczeństwa systemów informatycznych. Będę miał możliwość zapoznania się z różnymi aspektami pracy w branży IT, poznania wielu narzędzi i technologii.

Jestem przekonany, że połączenie mojego doświadczenia, wiedzy z zakresu testowania oprogramowania, wrodzonej ciekawości oraz nauki podczas studiów pozwoli mi zostać skutecznym testerem. Uważam, że moje umiejętności techniczne są wystarczające by poradzić sobie z wieloma problemami i być wartościowym członkiem zespołu. Jestem otwarty na nowe wyzwania i gotów do ciągłego rozwoju swoich umiejętności.

W dziale "Testowanie" znajdziecie zaprojektowane i przeprowadzone przeze mnie testy, zrealizowane kursy i zdobyte certyfikaty.

W dziale "Projekty 2D" oraz "Projekty 3D" prezentuję moje projekty związane z pracą programisty CNC m.in. rysunki 2D i modele 3D, zdjęcia gotowych detali, które zaprojektowałem i zamodelowałem oraz hobbystyczne projekty.
